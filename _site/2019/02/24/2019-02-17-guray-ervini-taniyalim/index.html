<p>Ve beklenen an geldi, sevgili TEDx BahcesehirUniversity ailesi. Bu yıl 5. Yılımızı kutlamanın sevinciyle blog yazı serilerimize başlıyoruz. Bu senenin etkinlik teması olan “Kırılma Noktası” ile sizlere, konuşmacılarımızı sahnede görmeden önce biraz tanımanız için kısa bilgilerini paylaşıyoruz.</p>

<h3 id="güray-elvin-kimdir">Güray Elvin kimdir?</h3>

<p>1975 yılında İzmir Urla’da doğan Güray Ervin, liseye kadar olan eğitim hayatını İzmir’de tamamlamış. Gazeteciliğe, 1988’de Hürriyet gazetesi İzmir bürosunda, karanlık odacı olarak başlamıştır. Ervin, gazeteciliğe başlama hikayesini şöyle anlatıyor: “Meslekte ‘alaylı’ tabir edilen gruptanım. Bizim meslekte ‘suyun başı’ İstanbul’dur. Ben de İstanbul’da çalışmak istiyordum. 1998 yılında hiç beklemediğim bir zamanda gelen çağrıyla hayalime ulaştım ve İstanbul’a taşındım.”</p>

<p>Kanal D’de 12 yıl çalıştıktan sonra sırasıyla 24 TV, Kanaltürk TV ve Al Jazeera Türk’te görev almıştır. Kanaltürk TV’de çalıştığı dönemde Gürcistan ile Rusya arasındaki savaşı haberleştirirken, içinde bulunduğu aracın taranması sonucu yaralanmıştır.</p>

<p>6 yıl çalıştığı Al Jazeera Türk’te ise insan hikayeleri anlattığı video haberler hazırladı. <strong>“Tren yolu bekçisi”</strong>, <strong>“Kağıt toplayan adam”</strong> gibi haberleri sosyal medyada kısa sürede binlerce kez paylaşıldı. Bu sayede gerçek insanların hikayeleri herkesin hayatına dokunmuş oldu.</p>

<p>Şu an, TRT World’de haber kameramanı olarak çalışmakta olan Ervin, <strong>“Haber Görüntüsü”</strong> dalında, Türkiye Gazeteciler Cemiyeti Başarı Ödülleri de dahil olmak üzere çok sayıda ödülü vardır. Ervin, aynı zamanda Sürekli Basın Kartı sahibidir.</p>

<p>   </p>

<ul>
  <li>Etkinlik için biletlere aşağıdaki linkten ulaşabilirsiniz.</li>
</ul>

<p><i class="fa fa-lg fa-ticket" aria-hidden="true"></i>  <a href="https://www.biletino.com/event/eventdetail/6381?t=banner" target="_blank"> Bilet Al</a></p>
