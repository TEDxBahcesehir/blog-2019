---
layout: post
title: "Danışma Kurulu Üyemiz Hatice Tugsavul ile Röportaj!"
date: 2017-12-29
author: "<a href=//tr.linkedin.com/in/orkun-kadioglu-1889b06a target=_blank>Orkun Kadıoğlu</a>"
categories:
  - Hayat
description:
image: https://s20.postimg.cc/62co4n7b1/hatice.jpg
image-sm: https://s20.postimg.cc/62co4n7b1/hatice.jpg
---
Merhabalar sevgili TED-Severler!

8 Nisan 2017’de bizi yalnız bırakmayanlar bilirler, böyle bir etkinliği yapmak gönül işi. Çok çalışmak, vakit vermek, hatta kendinden bir şeyler katmak gerek! Biz gönüllüler de yaptığımız şeye inandığımız için böyle güzel sonuçlar çıkarıyoruz. Fakat tabii, bunu yalnızca kendi başımıza yapmıyoruz. Her zaman bahsederiz, destekçilerimizin olduğunu, onların konu TEDxBahcesehirUniversity olduğu zaman ellerinden geleni ve daha fazlasını yaptıklarını. Onlar bizim için çok değerliler ve bu etkinlik onlar sayesinde çok daha başarılı oldu. Bugün, o bahsettiğimiz destekçilerimizden biriyle röportaj yaptık: hem siz daha iyi tanıyabilmeniz için, hem de onların bizim için önemini ve bize/size kattıklarını anlamak adına...

&nbsp;&nbsp;&nbsp;&nbsp;&nbsp;&nbsp;

**Siz ekipteki herkesle tanışıyorsunuz, hatta ve hatta sizle bir aile gibi olduk. Fakat bizi takip edenlerden sizi tanımayan insanlar olabilir. Biz her zaman sizin desteğinizden ve sizden takipçilerimize bahsettik, kaçıranlar olmuş olabilir. Bu yüzden biraz kendinizden, işinizden ve hayatınızdan bahseder misiniz?**

- Öncelikle ben insana ve düşüncelere her türlü yatırım yapmaya eğilimli ve bu yolda sonucu her ne olursa olsun bir takım engelleri göze alabilecek kararlılıkta girişim gönüllüsü biriyim. Kendimden, işimden ve hayatımdan bahsedecek olursam; İstanbul Üniversitesi, İktisat Fakültesi, İngilizce İktisat mezunuyum. İş hayatına Marbaş Menkul Değerler'de dealer olarak başlayıp, Demirbank ve Demir Yatırım'daki  görevime devam ettikten sonra gençlere ve çocuklara olan özel ilgim bana çeşitli devlet okullarında sözleşmeli olarak İngilizce öğretmenliği yapma fırsatını sağladı. Sonrasında Genç Başarı Eğitim Vakfı ile girişimcilik ekosistemine geçiş yaparak, Uluslar arası bir vakıf olan GBEV'nin 5 programının Türkçe'ye uyarlanmasını ve 17 ilde, 100'ü aşkın okulda uygulanmasını sağladım. 2011 yılında Bahçeşehir Üniversitesi CO-OP Direktörlüğü'nde Girişimcilik ve Kuluçka Merkezi Koordinatörü olarak görev aldım. Şu an BAU Teknoloji Transfer Ofisi Koordinatörü olarak çalışmaya devam etmekteyim. Vakit buldukça şu aralar yüzüyorum, farklı kültürleri ve yerleri keşfediyorum. Malum seyahat ve organizasyon işleri benden sorulur☺. 11 yıldır devam eden yüksek lisans eğitimimi de tamamlamak üzereyim. Ayrıca kitap okumayı, araştırmayı ve farklı hikayeler biriktirmeyi seviyorum. Yani, kişisel olarak doğruluğuna inandığım, içselleştirdiğim ve  **“İYİ”** olarak anlamlandırdığım her olay, olgu ve dürtünün peşinden hiç korkusuzca giden bir yapım var. Her daim savunduğum mottom ise; “Eğer paylaşmayı bilirseniz;  paylaşmak, paylaştığınız şeyden daha lezzetlidir.”

&nbsp;&nbsp;&nbsp;&nbsp;&nbsp;&nbsp;


**TEDxBahcesehirUniversity ile çalışmaya/destek olmaya ne zaman başladınız?**

- Ülkemizde düzenlenen diğer TEDx organizasyonlarının etkinliklerine ev sahipliği etmek, iş birliği yapmak üzere görüşmelerim olmuştu. Ama çeşitli nedenlerle bu iş birliklerini gerçekleştirememiştim. O dönemde, o heyecan ile TEDxBahcesehirUniversity küratörü sevgili Batuhan ile tanışma fırsatım oldu. O gün bu gündür artan heyecanla iş birliği devam ediyor.

&nbsp;&nbsp;&nbsp;&nbsp;&nbsp;&nbsp;

**O zamandan beri ekipte, etkinlikte sizce neler değişti?**

- Neler değişmedi ki! Değişmeyen tek şey; heyecan bence. Etkinlik öncesi, sırası, sonrası heyecan. Etkinlik bitince bir sonraki etkinliğin heyecanı başlıyor.

&nbsp;&nbsp;&nbsp;&nbsp;&nbsp;&nbsp;

**Hepsini çok beğendiğinizi biliyoruz, yine de en sevdiğiniz/beğendiğiniz TEDxBahcesehirUniversity konuşması?**

- Belki sizlerde ilk defa duyacaksınız bu söyleyeceğimi: Benim TEDxBahcesehir University defterim var. İçinde notlarım. Bu soruyu okuduktan sonra defterimi tekrar açtım. Tekrar konuşmalar gözümün önünden geçti. En son konuşmacımız olduğu için İbrahim Selim diyeceğim.

&nbsp;&nbsp;&nbsp;

<iframe width="560" height="315" src="https://www.youtube.com/embed/9gNCrNxBHt8?rel=0" frameborder="0" gesture="media" allow="encrypted-media" allowfullscreen></iframe>

&nbsp;&nbsp;&nbsp;&nbsp;&nbsp;&nbsp;

**Ekibe yeni katılanlar için neler söylemek istersiniz?/tavsiyeleriniz neler?**

- Ekip olmak, birçok dinamiği içinde barındıran bir olgudur. Öncelikle iyi bir analiz yeteneği, öngörü, empati, anlayış ve paylaşımcılığı iyi sindirmek lazım. Ben hayatım boyunca hep takımın bir parçası oldum. Yani insanlarla hep beraber yürüyelim istedim. Çünkü benim ideolojim ve hayatta var olma nedenim, atılacak her adımda insana insan lazım fikridir. Yani bir ekip içinde var olmak isteyen arkadaşların her koşulda  beraber gol atması ve kaleyi beraber savunması gerekir. Bu ekipte de bu özellikler fazlasıyla var. Evet öğrencilikle birlikte yorulacaksınız. Ama unutmayın ki, bu yorgunlıuk size birçok hikaye, anı ve tecrübe olarak geri dönecek.

&nbsp;&nbsp;&nbsp;&nbsp;&nbsp;&nbsp;

**Henüz biraz erken de olsa, bu seneki etkinlik için düşünceleriniz neler?**

- Etkinlik; doğası gereği paylaşımcılığı, bilgi aktarımını ve değişik ideolojiden, değişik fikirleri barındırdığı için doğru amaca hizmet etmektedir. Etkinliğin işleyişi, fikirlerin paylaşım noktasında net ve anlaşılır aktarımı ve sunumların kendi içindeki dinamiği konularında doğru bir düzende işlediğini söyleyebilirim. Çünkü fikirlerin aktarımı konusunda da belli bir standardizasyon olması gerektiğini düşünüyorum. Şunu unutmayın ki, karşınızdakilere fikirlerinizi net, anlaşılır ve sistematik bir şekilde geçirebildiğiniz doğrultuda kabul görürsünüz. Bu doğrultuda geçen seneki etkinliğin yankıları oldukça fazla olduğu için bu seneki etkinliğin de iyi bir içerikle fazlasıyla ses getireceğine inanıyorum.

&nbsp;&nbsp;&nbsp;&nbsp;&nbsp;&nbsp;

**Takipçilerimize söylemek istediğiniz bir şey var mı?**

- Takipte kalın ☺ Paylaşılacak, birbirimizden öğreneceğimiz daima çok şeyler var.

&nbsp;&nbsp;&nbsp;&nbsp;&nbsp;&nbsp;

**Sizce bir organizasyonu iyi yapan şeyler nelerdir?**

- Bir organizasyon aynı bir insan vücudunun işleyişi gibi olmalı. Yani herhangi bir organımızdaki ağrı, aksaklık nasıl bütün olarak bizi etkiliyorsa, bir organizasyonun tek bir kalemindeki eksiklik ve aksaklıklar genel işleyişi etkileyecektir. Bu sebeple, önce bir Organizasyon Planı ve Şeması yapılmalı. Amaç ve hedefler belirlenmeli. Sesleneceğimiz hedef kitleyi de doğru tanımladıktan sonra bu kriterler doğrultusunda organizasyona özgü bir strateji belirlenmeli. Bütün bu adımların sonucunda da organizasyonun iç dinamiği (oturma düzeni, çağrılacak konuklar, içerik konuları, ikram hizmetleri, moderatör), kullanılacak tüm malzemeler ve tanıtım faaliyetleri (oturulacak masa-sandalye, davetiye, afiş, dijital görsel v.b.)   adına yapılacak tüm uygulamalar çok iyi planlanmalı. Unutmayın ki, yine her kıstasta olduğu gibi aslında bir organizasyonu seçilir, değerli ve güzel kılan en önemli nokta, ev sahibi tarafından ne ölçüde güleryüzlü ve samimi ağırlandığınızdır. 

&nbsp;&nbsp;&nbsp;&nbsp;&nbsp;&nbsp;

**Etkinlikle alakalı bir anınızı bizle paylaşır mısınız?**

- İlk yıl sunucu olmam ☺

&nbsp;&nbsp;&nbsp;&nbsp;&nbsp;&nbsp;

**Bu, gönüllülük esaslı yapılan bir iş, ve insanlar merak ediyor olabilir, sizi bu organizasyona ekibe bağlayan/ait hissettiren duygu nedir?**

- İlham verdiğim ve ilham aldığım bir çok nokta olması.

&nbsp;&nbsp;&nbsp;&nbsp;&nbsp;&nbsp;

**Organizasyonun tüm aşaması düşünüldüğünde, sizce en challenging/ zorlayıcı/ aşılması en güç şey ne idi?**

- Organizasyonların son aşamasına kadar ortada bir şey yokmuş gibidir. Ama organizasyon anında her şey domino taşlarının gösterisi gibi inanılmazdır. Son cümlem Moliere’den olsun istedim: “Zorluklar, başarının değerini arttıran süslerdir”.

&nbsp;&nbsp;&nbsp;&nbsp;&nbsp;&nbsp;

Bir başka sefere başka bir röportaj ile görüşmek üzere, TED’li kalın... 👋 👋 👋 