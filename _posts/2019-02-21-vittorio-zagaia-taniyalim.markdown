---
layout: post
title: "Vittorio Zagaia'ı Tanıyalım"
date: 2019-02-21
author: "<a href=//tr.linkedin.com/in/mustafa-oguz-karsli-166380172 target=_blank>Mustafa Oğuz Karslı</a>"
categories:
  - Biyografi
description:
image: https://i.postimg.cc/9fnJbzyN/vittorio-zagaia.jpg
image-sm: https://i.postimg.cc/9fnJbzyN/vittorio-zagaia.jpg
---

Sayılı günler kalan etkinliğimize göstermiş olduğunuz yoğun ilgi için tekrar teşekkür ederek başlamak
istiyoruz.
Bugün sizlere aslında “insanın değerini” sadece insan olmanın yeterli olduğunu yaşarak öğrenen bir
konuşmacımızı tanıtmak istiyoruz. Farklı kültürlerle iç içe yaşayan ve bütün farklılıkları tek bir bütün
olarak gören kişi desek yanılıyor olamayız. Karşınızda “Il Turco”…

### Vittorio Zagaia kimdir?

İtalyan zanaatkar bir baba ve Gökçeadalı Rum bir annenin oğlu olarak 1974’te
Tophane’de; İtalyan yokuşunda İtalya Hastanesinde doğdu, Beyoğlu’nda büyüdü, İtalyan
Lisesinde okudu. Lakabı ise “Il Turco”.

1989 yılında lisede okurken bir yandan yarı zamanlı olarak “Doğru düzgün, ahlaklı,
vicdanlı ve dürüst bir insan olmayı bana öğrettiler, ölene kadar müteşekkirim” dediği Şark
Ekspres Gemi Acentalığı şirketinde çalışmaya başladı.

1997 yılında henüz 23 yaşındayken iki arkadaşıyla birlikte kendi uluslararası taşımacılık
ve lojistik şirketi olan Galata Taşımacılık’ı kurdu. Bu şirket, 2017’de Türkiye’nin en büyük
500 Hizmet İhracatçısı listesinde yer aldı. 2006 yılında ise hobisi olan fitness’ı işe
dönüştürdü ve, 2018’de Türkiye’de “Great Place to Work” sertifikasıyla anılmaya hak
kazanan AVV A.Ş. isimli şirketi kurdu.

Bu şirketle fitness ve wellness sektöründe lider olan İtalyan “Technogym The Wellness
Company”nin Türkiye, Türkmenistan ve KKTC distribütörlüğünü aldı. AVV son 5 yılda
tüm dünyada 100’ün üzerindeki Technogym distribütörü arasında ilk 3’e girdi.

2007 yılında İtalya ve Türkiye arasındaki iş ve sosyal ilişkileri küresel anlamda verdiği
emekler üzerine İtalyan hükümeti tarafından “şövalyelik” merterbesinde devlet nişanı
aldı. Kendisi aynı zamanda 2011 yılından beri bir yandan da Fildişi Sahili Cumhuriyeti’nin
Türkiye Fahri Konsolusuğunu yürütüyor.

Türkiye’yi seviyor; sevmekle kalmıyor, taşın altına elini koyuyor. Gelişmesi için,
eksiklerini kapatmak için, onu yüceltmek için uğraşlar veriyor. Bu sebeple yurt dışında
lakabı “Il Turco”.

Zagaia, **“İstanbul’da yaşanabilecek en organize kaosta yaşadım”** diyor ve ekliyor; **“80’li
yıllarda Taksim, Beyoğlu, Tophane üçgeninde yaşadım. Her şeyi gördüm, hem gündüz
hem gece... Ermeni, Musevi, Rum, Levanten, Laz, Kürt, Çerkez, Roman ve niceleriyle
yan yana yaşadım, sadece isimlerini bildim çünkü herkesin etnik kimlikleri her zaman ve
sadece kendilerinde saklıydı.”** Vittorio Zagaia aynı zamanda; Türkçe’nin dışında
İtalyanca, Yunanca, İngilizce, Fransızca konuşuyor, Almanca’yı zorluyor.



&nbsp;&nbsp;&nbsp;

- Etkinlik için biletlere aşağıdaki linkten ulaşabilirsiniz.

<i class="fa fa-lg fa-ticket" aria-hidden="true"></i>&nbsp; <a href="https://www.biletino.com/event/eventdetail/6381?t=banner" target="_blank"> Bilet Al</a>
