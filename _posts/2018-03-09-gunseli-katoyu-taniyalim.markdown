---
layout: post
title: "Günseli Kato'yu Tanıyalım"
date: 2018-03-09
author: "<a href=//tr.linkedin.com/in/orkun-kadioglu-1889b06a target=_blank>Orkun Kadıoğlu</a>"
categories:
  - Biyografi
description:
image: https://s20.postimg.cc/almj26grh/IMG_12546.png
image-sm: https://s20.postimg.cc/almj26grh/IMG_12546.png
---
### Günseli Kato kimdir?

Merhabalar TED(x)siz güne başlayamayanlar!

Artık etkinliğimize 1,5 aydan daha az kaldı! Biliyorsunuz ki bu sürece sizi dahil etmek için elimizden geleni yapıyoruz. Çok vaktinizi almak istemiyoruz yine, çünkü sizi hemen birisiyle tanıştırmak istiyoruz:

***Günseli Kato!***


Doğma büyüme İstanbullu olan Günseli Kato’nun resim sanatına ilgisi 1974 yılında Profesör Süheyl Ünver’in Topkapı Sarayı Müzesi’nde verdiği minyatür derslerine katılmasıyla başladı.

1981 yılında Japonya’nın Sato Bursu’nu kazanması üzerine Tokyo Üniversitesi Güzel Sanatlar Fakültesi’nin Geleneksel Japon Resmi Bölümü’nde Profesör Hirayama Ikuo ile çalışarak eğitimini tamamladı.

Günseli Kato, Tokyo’da okuduğu okulda 1983 yılından beri Türk minyatür sanatı üzerine dersler veriyor. Türkiye’ye dönmeden önce 12 yıl boyunca, bir İslam seramik sanatı uzmanı olan Takuo Kato’nun atölyesinde çalıştı. 1994 yılında Asahi Gazetesi Kültür Merkezi'nde Günseli Kato Türk minyatür sınıfı açıldı. Kato yılda iki kez bu okulda ders vermeyi sürdürüyor.

Türkiye’ye döndüğünden beri Türk ve Japon kültürlerini harmanlayarak ve minyatür sanatı öğelerini performans, heykel ve resim gibi alanlara taşıyarak gelenekseli çağdaş sanat anlayışıyla buluşturmaktadır. Kültürel öğelerle hem geçmişi vurgulayıp hem de kültürler üstü bir alan oluşturmaktadır. Bu farklı sanat disiplinlerini ve ideallerini buluşturduğu sergilerini İstanbul’da bir çok tarihi mekanda açmıştır ve çalışmalarına devam etmektedir. Bahçeşehir Üniversitesi İletişim Fakültesi'nde ders vermeye devam eden Kato, Anne Çocuk Eğitim Vakfı’nın (AÇEV) yeni projelerinde yer almaktadır. 2010 yılından beri Türk televizyon kanallarında kültür ve sanat hakkında  programlar yapmakta ve sunmaktadır.

&nbsp;

- Etkinlik için biletlere aşağıdaki linkten ulaşabilirsiniz.

<i class="fa fa-lg fa-ticket" aria-hidden="true"></i>&nbsp; <a href="https://www.biletino.com/event/eventdetail/4477" target="_blank"> Bilet Al</a>
