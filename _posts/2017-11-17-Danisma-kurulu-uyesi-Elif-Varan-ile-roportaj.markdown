---
layout: post
title: "Danışma Kurulu Üyemiz Elif Varan ile Röportaj!"
date: 2017-11-17
author: "<a href=//tr.linkedin.com/in/orkun-kadioglu-1889b06a target=_blank>Orkun Kadıoğlu</a>"
categories:
  - Hayat
description:
image: https://s20.postimg.cc/5a23j9k6l/elifimg.jpg
image-sm: https://s20.postimg.cc/5a23j9k6l/elifimg.jpg
---
Merhabalar sevgili TED-Severler!

8 Nisan 2017’de bizi yalnız bırakmayanlar bilirler, böyle bir etkinliği yapmak gönül işi. Çok çalışmak, vakit vermek, hatta kendinden bir şeyler katmak gerek! Biz gönüllüler de yaptığımız şeye inandığımız için böyle güzel sonuçlar çıkarıyoruz. Fakat tabii, bunu yalnızca kendi başımıza yapmıyoruz. Her zaman bahsederiz, destekçilerimizin olduğunu, onların konu TEDxBahcesehirUniversity olduğu zaman ellerinden geleni ve daha fazlasını yaptıklarını. Onlar bizim için çok değerliler ve bu etkinlik onlar sayesinde çok daha başarılı oldu. Bugün, o bahsettiğimiz destekçilerimizden biriyle röportaj yaptık: hem siz daha iyi tanıyabilmeniz için, hem de onların bizim için önemini ve bize/size kattıklarını anlamak adına...

&nbsp;&nbsp;&nbsp;&nbsp;&nbsp;&nbsp;

**Siz ekipteki herkesle tanışıyorsunuz, hatta ve hatta sizle bir aile gibi olduk. Fakat bizi takip edenlerden sizi tanımayan insanlar olabilir. Biz her zaman sizin desteğinizden ve sizden takipçilerimize bahsettik, kaçıranlar olmuş olabilir. Bu yüzden biraz kendinizden, işinizden ve hayatınızdan bahseder misiniz?**

- 38 yaşındayım. 9 senesi CO-OP ekibinde olmak üzere 10 senedir Bahçeşehir Üniversitesi'nde çalışıyorum. Yaptığım iş ne olursa olsun bir hayata dokunmak bu hayatta beni en çok besleyen şey. Şu anki işimde de bunu yapabildiğim için mutluyum, gençlerin hayatlarına dokunmak beni gerçekten besliyor. TEDx de birçok hayata dokunduğundan, konuşmaların hepsi illa ki bir hayatta ışık yaktığından, sonsuz destekle bu ekibin yanında olmak beni mutlu ediyor. Vakit yaratabildikçe yüzüyor, yürüyüş yapıyor, ara ara squash oynuyorum, düzenli yoga yapıyorum, tamamen keyfim için mutfakla vakit geçiriyorum, bir şeyler pişirmeyi seviyorum, doğaya bitkilere hayvanlara (özellikle balık, martı ve kedi) bayılıyorum, meditasyon ve nefes çalışmalarıyla kendime dönmek için çaba sarf ediyorum. "damaktakitatlar" isminde hobi tadında uğraştığım bir bloğum var, damağımda tat bırakan şeylerle ilgili yazıyorum. Yazmayı pek seviyorum. Evliyim. Deniz severim. Özellikle caz genellikle de müzikseverim. Gündelik hayatımın fonunda müzik genelde vardır. Tiyatro-severim. Sezon oyunlarını elimden geldiğince izlemeye gayret ederim. TEDxBahcesehirUniversity ekibini çok seviyorum ve onlara çok güveniyorum. Sevgiyle ve aşkla kalmanız, hep severek üretmeniz dileğiyle...:)

&nbsp;&nbsp;&nbsp;&nbsp;&nbsp;&nbsp;


**TEDxBahcesehirUniversity ile çalışmaya/destek olmaya ne zaman başladınız?**

- Eylül 2016'da TEDxBahcesehirUniversity ekibine Danışma Kurulu Üyesi olarak dahil oldum.

&nbsp;&nbsp;&nbsp;&nbsp;&nbsp;&nbsp;

**O zamandan beri ekipte, etkinlikte sizce neler değişti?**

- Bu ekip, başta küratörümüz Batuhan olmak üzere tek tek her bir üyesi zaten sorumluluk duygusu üst seviyede bir ekip. Ekipteki sorumluluk duygusu 1 senede daha da üst seviyelere çıktı. Çok daha hassas yaklaşımları oluştu. Geçen seneki etkinlik mekanın büyüklüğüne ve yönetilmesinin üst seviyede zorluğuna rağmen çok başarılı geçti. Bu sene yine aynı mekanda, ama eminim ki çok daha kalabalık ve sistematik bir şekilde gerçekleşecek. Ekibi oluşturma görüşmeleri çok ciddi bir hassasiyetle yapıldı, eleme süreci bana göre geçen seneye göre çok daha zorlayıcı ve sistemliydi.  


&nbsp;&nbsp;&nbsp;&nbsp;&nbsp;&nbsp;

**Hepsini çok beğendiğinizi biliyoruz, yine de en sevdiğiniz/beğendiğiniz TEDxBahcesehirUniversity konuşması?**

- Benim için en beğendiğim - belki de kendi önerim olduğundandır bilemiyorum:)- kesinlikle [Emre Başkan](https://twitter.com/le_petitprincee). 

&nbsp;&nbsp;&nbsp;

<iframe width="560" height="315" src="https://www.youtube.com/embed/nL_UTYXNvyk" frameborder="0" allowfullscreen></iframe>


&nbsp;&nbsp;&nbsp;&nbsp;&nbsp;&nbsp;

**Ekibe yeni katılanlar için neler söylemek istersiniz?/tavsiyeleriniz neler?**

- Bu ekibe katılmak sadece öğrencilik değil, tüm hayatınız için çok doğru bir tercih bence. Birilerinin hayatında kıvılcımın yaratıldığı, yaratılacağı anlarda emeğiniz oluyor, düşünsenize. Bence harika bir şey. Ekip ruhunu yakalamak insanı çok fazlasıyla besleyen bir şey, bu his de hayat boyu size yardımcı olacak emin olun. Bunu sadece bir öğrenci etkinliği olarak değil, bu seneki kendi işiniz olarak görün ve benimseyin derim. Yorulacaksınız, derslerle bir arada götürmek arada zor olacak biliyorum ama emin olun çok keyif alacaksınız, ve çantanızda harika anlar birikecek...

&nbsp;&nbsp;&nbsp;&nbsp;&nbsp;&nbsp;

**Henüz biraz erken de olsa, bu seneki etkinlik için düşünceleriniz neler?**

- Ekip seçimleri yapıldı, harika bir ekip oluştu. Yine son derece ciddi bir hassasiyetle. Şimdi sırada konuşmacı seçimleri ve konuşmacıların belirlenmesi var. Geçen seneki büyük organizasyon tecrübesinden kazanımların oldukça fazla olduğuna, ve bu kazanımların da bu seneye olumlu etki edeceğine inancım tam.


&nbsp;&nbsp;&nbsp;&nbsp;&nbsp;&nbsp;

**Son olarak, takipçilerimize söylemek istediğiniz bir şey var mı?**

- Bu iş çok gönülden yapılan ve çok emekli bir iş... O yüzden "etkinliğe hak ettiği kıymeti verin ne olur" demek isterim takipçilerimize:)

&nbsp;&nbsp;&nbsp;&nbsp;&nbsp;&nbsp;

**Sizce bir organizasyonu iyi yapan şeyler nelerdir?**

- Ekipteki bir olma ruhu. Program saatlerine uyulması. Teknik donanımların hatasız kullanımı. Güler yüz. Emeği geçenlerin anılması.  Ne olursa olsun humanist ve pozitif yaklaşım.


&nbsp;&nbsp;&nbsp;&nbsp;&nbsp;&nbsp;

**Etkinlikle alakalı bir anınızı bizle paylaşır mısınız?**

- Emre Başkan ile tanışıp hikayesini dinlediğimde, TEDx'teki konuşma anını hayal edebilmiştim, bunun üzerine kendisini konuşmacı olarak önermiştim. Kabul edildiğinde, ve etkinlik günü sahneye çıktığı andaki hislerim gerçekten güzeldi:) Nazlı Çelik provasına katılmıştım, ekip de Nazlı Hanım da bu provayı o kadar ciddiye almışlardı ki etkinlik esnasındayız gibi hissetmiştim, o an da aklımdan gitmez. Bir de gala gecesine bir rahatsızlık sebebiyle katılamamıştım, çok çok üzülmüştüm ekiple olamadığım için...

&nbsp;&nbsp;&nbsp;&nbsp;&nbsp;&nbsp;

**Bu, gönüllülük esaslı yapılan bir iş, ve insanlar merak ediyor olabilir, sizi bu organizasyona ekibe bağlayan/ait hissettiren duygu nedir?**

- Ben bu ekibi başından beri çok seviyorum. Beni onlara bağlayan şey onlara olan inancım sanıyorum. Parlıyorlar, inanılmaz gayretliler, bu beni çok fazlasıyla etkiliyor. Elimden gelen tüm desteği onlara vermek istiyorum böyle olunca 😃

&nbsp;&nbsp;&nbsp;&nbsp;&nbsp;&nbsp;

**Organizasyonun tüm aşaması düşünüldüğünde, sizce en challenging/ zorlayıcı/ aşılması en güç şey ne idi?**

- En zorlayıcı süreç bana göre ekibin oluşturulması. Birbirine inancı tam olan ve bağları kuvvetli olan bir ekibin yapamayacağı şey yok bence. Geri kalan herşey teferruat. Belki sonraki aşamada da konuşmacı ve sponsorluk görüşmeleri süreçlerinin doğru yönetilmesi diyebilirim.

&nbsp;&nbsp;&nbsp;&nbsp;&nbsp;&nbsp;

Bir başka sefere başka bir röportaj ile görüşmek üzere, TED’li kalın... 👋 👋 👋 