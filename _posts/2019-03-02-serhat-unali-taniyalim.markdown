---
layout: post
title: "Serhat Ünal'ı Tanıyalım"
date: 2019-03-02
author: "<a href=https://www.linkedin.com/in/mustafa-o%C4%9Fuz-karsl%C4%B1-166380172/ target=_blank>Mustafa Oğuz Karslı</a>"
categories:
  - Biyografi
description:
image: https://i.postimg.cc/wBxPJcTh/serhat-unal.jpg
image-sm: https://i.postimg.cc/wBxPJcTh/serhat-unal.jpg
---

Selamlar sevgili TEDx takipçileri,
6 Nisan’da Zorlu Ana Sahne’de gerçekleşecek etkinliğimize 1,5 aydan daha az kaldı, ve biz
de bu kalan zamanda da henüz açıklamadığımız konuşmacıları da sizinle paylaşıyor
olacağız. Bugünkü konuşmacımız ise;

### Serhat Ünal kimdir?

Prof.Dr. Serhat ÜNAL 1981 yılında Hacettepe Üniversitesi Tıp Fakültesi’nden mezun olmuş
ve aynı fakültede 1981-1985 yılları arasında İç Hastalıkları, 1989-1990 yıllarında ise
İnfeksiyon Hastalıkları alanında uzmanlık eğitimi almıştır. Dr. Ünal, Amerika Birleşik
Devletleri Harvard Tıp Fakültesi New England Deaconess Hastanesi İç Hastalıkları
Departmanında da İnfeksiyon Hastalıkları (1990-1992) uzmanlık eğitimini tamamlamıştır.
1989 yılında doçent, 1995 yılında profesör kadrosuna atanmıştır.

Dr. Ünal, 1998 yılında kurulan *“Hacettepe Üniversitesi HIV/AIDS Tedavi ve Araştırma
Merkezi”*, 2016 da kurulan *“Hacettepe Üniversitesi Klinik Araştırma Merkezi”* ve 2017 yılında
kurulan *“Hacettepe Üniversitesi Aşı Enstitüsü”* nün kurucu Müdürü olup, her üç görevi de
olarak halen yürütmektedir.

Dr. Ünal, 2000 yılında kurulan “Türk Hastane İnfeksiyonları ve Kontrolü Derneği” ve 2013
yılında kurulan *“HIV/AIDS Eğitim ve Korunma Derneği”* kurucu başkanıdır. Ayrıca 2010 -
2016 yılında Türk İç Hastalıkları Uzmanlık Derneği’nin başkanlık görevini ve 2006 – 2010
yılında da European Society of Clinical Microbiology and Infectious Diseases derneği
Hastane İnfeksiyonları Çalışma grubu başkan yardımcılığı ve başkanlığı görevlerini
yürütmüştür. 2013 yılından beri European Federation of Internal Medicine (EFIM) erişkin aşı
çalışma grubu başkanıdır. 2014 yılından bu yana International Society of Antimicrobial
Chemotherapy Derneği yönetim kurulu üyesidir.

Prof. Dr. Serhat ÜNAL’ın 165 ulusal ve 172 uluslararası dergilerde yayınlanmış 337 bilimsel
yazısı, 487 bildirisi ve yurtiçinde yayınlanmış değişik kitaplarda 71 kitap bölümü mevcuttur.
Değişik konularda yayınlanmış 42 kitap editörlüğü ve 3 adet patenti mevcuttur.

Dr. Ünal 2010 yılında American College of Physicians ve 2017 yılında Royal Collage of
Physicians kuruluşları *“Fellow”*u olarak seçilmiştir. İhsan Doğramacı Ödülü; Royal Hospital
for Sick Children, Glasgow, Iskoçya (1980), Eczacıbaşı Tıp Teşvik Ödülü (1995), TUBITAK
Tıp Teşvik Ödülü (1996), Gönüllü Kuruluşlar Kadın Sağlık Komisyonu (KASAKOM)-
Milenyum Gönüllüleri Üstün Hizmet Ödülü (HIV/AIDS alanında yaptığı çalışmalardan dolayı)
(2002), Rotary Yılın Başarılı Adamı Ödülü (2006) ve The Centenary Medal of Polish Society
of Internal Medicine, Polonya (2008) ödüllerini almıştır.

İngilizce ve Almanca bilen Prof. Dr. Serhat ÜNAL, evli ve iki çocuk sahibidir.

&nbsp;&nbsp;&nbsp;

- Etkinlik için biletlere aşağıdaki linkten ulaşabilirsiniz.

<i class="fa fa-lg fa-ticket" aria-hidden="true"></i>&nbsp; <a href="https://www.biletino.com/event/eventdetail/6381?t=banner" target="_blank"> Bilet Al</a>
