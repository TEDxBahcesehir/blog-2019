---
layout: post
title: "Ebru Baki'yi Tanıyalım"
date: 2018-02-19
author: "<a href=//tr.linkedin.com/in/orkun-kadioglu-1889b06a target=_blank>Orkun Kadıoğlu</a>"
categories:
  - Biyografi
description:
image: https://s20.postimg.cc/hmqx9tmjx/ebrubaki_2.jpg
image-sm: https://s20.postimg.cc/hmqx9tmjx/ebrubaki_2.jpg
---
### Ebru Baki kimdir?

Bildiğiniz gibi, TEDxBahcesehirUniversity 15 Nisan Pazar günü Zorlu PSM Ana Sahne'de gerçekleşecek. Hatta Early Bird biletleri tükendi bile! Etkinlik yaklaştıkça diğer konuşmacılarımızı açıklıyor olacağız, ve her zaman söylediğimiz gibi:
Konuşmacılarımızla kendi aranızda anlamlı bir bağ kurmanızı istiyoruz.

Bu yüzden de biraz tanıtmak, biraz da belki sizi kendisi ve konuşacağı konu hakkında merak ettirip araştırmanızı istiyoruz. Sıradaki konuşmacımız: Ebru Baki!

Çoğumuzun sihirli ekrandan tanıdığı Ebru Baki 1975 yılında İstanbul'da doğdu. Marmara Üniversitesi Gazetecilik Bölümü'nden mezun olan Baki, üniversite eğitimine devam ederken Hürriyet Gazetesi Ekonomi Servisi'nde staj yapmaya başladı.

Lise'den itibaren belirli dönemlerde eğitim amacıyla yurtdışında bulundu ve öğrenci değişim programları ile çeşitli burslardan yararlandı.

İletişim Fakültesi'nden sonra Marmara Üniversitesi İDBF Uluslararası İktisat Bölümü'ne devam etti. Hürriyet Gazetesi'nde stajyerlikten muhabirliğe uzanan 7 yıllık bir dönem geçirdi.

Hürriyet'ten sonra televizyon macerası başladı. CNN TÜRK'te ekonomi haberlerini sundu. Bir yandan da muhabirliğe devam etti.  2001-2014 yılları arasında CNN TÜRK'te ekonomi programları hazırladı aynı zamanda editörlük yaptı. 2014 yılında Ekonomi Haber Müdürü oldu. 2016 yılında CNN TÜRK Ekonomi Müdürlüğüne atandı.

Baki, hafta içi her gün CNN TÜRK'te ekrana gelen “Günün Ekonomisi” ve “Parametre” programını sunuyor.

Ebru Baki, ''Bu mesleğe çok saygın ve başarılı isimlerle adım attım. Onların yanında yetiştim ve yetişiyorum'' diyor. Yarı dönemli olarak aldığı konservatuar eğitimini ise hayatı boyunca her alanda en büyük yardımcı olarak görüyor. Baki'ye göre dünyanın en güzel sporu binicilik; piyano ise onun için bir tutku.

Bir sonraki blog yazımızda görüşmek üzere.
TED<sup>x</sup>' li kalın!
&nbsp;

- Etkinlik için biletlere aşağıdaki linkten ulaşabilirsiniz.

<i class="fa fa-lg fa-ticket" aria-hidden="true"></i>&nbsp; <a href="https://www.biletino.com/event/eventdetail/4477" target="_blank"> Bilet Al</a>
