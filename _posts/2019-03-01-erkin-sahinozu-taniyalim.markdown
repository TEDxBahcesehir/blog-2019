---
layout: post
title: "Erkin Şahinöz'ü Tanıyalım"
date: 2019-03-01
author: "<a href=https://www.linkedin.com/in/mustafa-o%C4%9Fuz-karsl%C4%B1-166380172/ target=_blank>Mustafa Oğuz Karslı</a>"
categories:
  - Biyografi
description:
image: https://i.postimg.cc/Xv2PgGpt/erkin-sahinoz.jpg
image-sm: https://i.postimg.cc/Xv2PgGpt/erkin-sahinoz.jpg
---

Tekrardan Merhabalar!
Bugün artık son konuşmacı adayımızı tanıtıyoruz. 6 Nisan Cumartesi günü Zorlu PSM Ana
Sahnesi’nde buluşmamıza çok az kaldı. Sizlere iyi bir deneyim sunabilmek adına yoğun bir
şekilde çalışıyoruz. Ayrıca, sizlerin göstermiş olduğu büyük ilgiye çok teşekkür ederiz. Blog
yazılarını yazma amacımız, sizlerin konuşmacılarımızı daha yakından tanıyıp ve aranızda
birer bağ kurmanızı istememizdi. Son konuşmacı adayımız ise Erkin Şahinöz’dür.

### Erkin Şahinöz kimdir?

İstanbul doğumlu olan Erkin Şahinöz, lisans eğitimini Boğaziçi Üniversitesi Makina
Mühendisliği’nde tamamlamıştır. ABD’de University of Nebraska’da burslu olarak önce MBA
yapmış sonra da aynı üniversitede ekonomi üzerine yüksek eğitimini tamamlamıştır.

Şahinöz, 2002 yılında Nebraska eyaletinin en başarılı genç iş adamı ödülüne layık
görülmüştür. Profesyonel çalışma hayatına 1999 yılında Araştırma Asistanı olarak başlamış,
2000-2002 yılları arasında ABD’nin ulusal danışmanlık şirketi Business Development
Center’da bankalardan reel sektöre çok farklı sektör ve işkollarındaki şirketlere danışmanlık
yapmıştır. Danışmanlık yaptığı firmalar arasında First National Bank of Omaha, Oberon
Entertainment Properties , American Title, Ashley Furniture ve Ryan Enterprises
bulunmaktadır.

2002 yılında ABD Merkez Bankası (FED) tarafından ekonomist olarak transfer edilmiştir.
Opsiyonları kullanarak geliştirdiği, merkez bankalarının faiz değişikliklerini tahmin eden
finansal model ile terfi almış ve FED’e Ekonomik Araştırmalar Grubu Direktörü olarak
atanmıştır.

2007 yılında Türkiye’ye dönmüş ve Yurtiçi Kargo’yu da bünyesinde barındıran Arıkanlı
Holding’te Strateji Koordinatörlüğü ve İş Geliştirme bölümünü kurmuştur. 2009 yılında
Avusturya’nın en büyük bankası Erste Bank’ın Türkiye Genel Müdürlüğü’ne atanmıştır.
Türkiye operasyonlarını sıfırdan kurarak Türkiye’de yatırımı olan yabancı ve yerli kurumsal
yatırımcılara brokerage/yatırım bankacılığı hizmeti vermiştir. Birçok firmanın kurumsal
finansman, halka arz süreçlerini yönetmiştir.

Şahinöz, Dünya Gazetesi başta olmak üzere birçok ulusal dergi ve gazetede köşe yazarlığı
yapıyor. Ayrıca NTV, CNN Türk, TRT Haber, TGRT gibi TV. kanallarında düzenli olarak
ekonomi ve piyasa yorumculuğu yapıyor. Ayrıca Eylül 2018’den beri Ekoparazit programını
yapmaktadır.

Reel sektörde birçok firmaya risk yönetimi, verimlilik, strateji geliştirme ve finans alanlarında
danışmanlık hizmeti veren Erkin Şahinöz ayrıca birkaç firmada bağımsız yönetim kurulu
üyeliği görevini icra ediyor. Aynı zamanda bankalara ve reel sektör firmalarına çok çeşitli
alanlarda eğitimler veriyor ve danışmanlık hizmeti sağlıyor.

&nbsp;&nbsp;&nbsp;

- Etkinlik için biletlere aşağıdaki linkten ulaşabilirsiniz.

<i class="fa fa-lg fa-ticket" aria-hidden="true"></i>&nbsp; <a href="https://www.biletino.com/event/eventdetail/6381?t=banner" target="_blank"> Bilet Al</a>
